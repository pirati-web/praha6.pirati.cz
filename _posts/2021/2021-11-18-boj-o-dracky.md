---
layout: post
category: blog
title: Ve SNEO zuří boj a pod starostou Kolářem se kýve židle.
author: Ondřej Chrást
image: boj_sneo.png
tags: |-
  sneo
  dracky
  praha_6
---
 Odvolání starosty Ondřeje Koláře (TOP 09) se jen těsně nedostalo na program  pondělního jednání zastupitelstva Prahy 6, koalice se otřásá v souvislosti s kauzou slevy 34 milionů pro společnost Penta při prodeji stavebního projektu Na Dračkách, Piráti Prahy 6 jsou připraveni k jednání o budoucím uspořádání vedení Městské části Praha 6
 
 Opoziční zastupitelé Pirátů Prahy 6 získali  pro  návrh na zařazení bodu o odvolání starosty Koláře 21 hlasů z 23 potřebných zastupitelů, včetně několika koaličních od  zástupců STAN a ODS. Starosta  nebyl schopen vysvětlit své jednání v souvislosti s nově podaným trestním oznámením a občanskoprávními žalobami na bývalé představitele společnosti SNEO, které byly podány radním a předsedou představenstva Zdeňkem Hořánkem (STAN). Piráti Prahy 6 jsou připraveni jednat o budoucím uspořádání vedení městské části, bez starosty Koláře. 

Trestní oznámení ve stejné věci, ve které se jedná o neoprávněně poskytnutou slevu 34 milionů společnosti PENTA, které podali zastupitelé Pirátů v roce 2019, bylo policií odloženo. Tehdejší představenstvo nepotvrdilo, že škoda se stala, Nové představenstvo, reprezentované radním  Hořánkem, však dalo celou věc prověřit a na přímou otázku, zda-li škoda byla způsobena, potvrdilo změnu názoru na danou kauzu a na zastupitelstvu 15. 11. oznámilo podání  žalob na Petra Macháčka (zastupitel za ANO) a dalšího člen tehdejšího představenstva Lukáše Fiedlera. Ti budou čelit  žalobě SNEO navzdory tomu, že Kolář neustále jakékoliv pochybení popírá a na zasedání Valného hromady SNEO, které předsedá, prosazoval usnesení, že žádná škoda nebyla způsobena, ač několik předložených právních posudků hovoří o opaku. 

Před “slevou” měly být Dračky prodány za 436 milionů korun. Vedle samotných lukrativních pozemků přitom prodej zahrnoval i projekt a platné stavební povolení na 152 bytů, jejichž odhadovaná prodejní hodnota výrazně přesahovala dvě miliardy.

*“Je ostudné, že se Praha 6 zbavuje svých cenných nemovitostí za podmínek velmi výhodných pro developery, a nikoli pro občany. Zařizují-li navíc zastupitelé deleveloperům neoprávněné slevy, je to doslova trestuhodné. Věříme, že trestuhodné jednání nezůstane bez trestu,”* říká k novým skutečnostem Ondřej Chrást předseda zastupitelského klubu Piráti Prahy 6.

*“Ondřej Kolář získal mandát poslance Parlamentu ČR. Je to velký závazek a měl by se mu věnovat s plným nasazením a péčí. Aktuálně od něj plné nasazení a péči očekává Praha 6, je ale vidět, že se jí nedostává. Ondřej Kolář by se měl věnovat výkonu poslance a Praze 6  dopřát starostu, který se i jí bude věnovat naplno,“*  dodává zastupitel Miloš Vlach. 
