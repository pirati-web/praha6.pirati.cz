---
layout: post
category: blog
title: Šestka konečně investuje do vlastního majetku! 📈
author: Eva Tichá
image: matuska.png
tags: |-
  dejvicka
  investice
  praha_6
---
Dejvická 4 je první investicí po deseti letech, která přinese peníze do rozpočtu městské části. 

Odhadem by mohlo jít o 6-7 milionů korun ročně z celé nemovitosti, do které radnice Prahy 6 nakonec investovala zhruba 130 milionů korun. Letos v létě byla tato dlouho očekávaná rekonstrukce konečně završena i díky místostarostovi Janu Lacinovi (STAN). A právě takové investice by naše městská část potřebovala jako sůl. 🧂

Rada městské části Praha 6 na svém zářijovém zasedání schválila nejlepší nabídku na pronájem zkolaudovaného prostoru v suterénu, přízemí a části 1. patra, který je určen pro gastronomické služby: ve veřejné soutěži zvítězila společnost Kulinářské stroje, s.r.o. s Pivovarem Matuška, která bude platit měsíční nájemné 180 000 korun (bez DPH). 🍺 Celková kolaudace Dejvické 4 ještě neproběhla. Na pronájmy bytů, které již odsouhlasila Komise bytové politiky, a zbývajících prostor k podnikání proběhnou výběrová řízení.

Protikladem povedené Dejvické 4 je nevýhodný prodej pozemků v areálu Draček a lukrativního pozemku na Vítězném náměstí, na který Piráti již třetím rokem upozorňují. ⚠️ Za zpackaný prodej by se měl zodpovídat starosta Ondřej Kolář (TOP 09), neboť umožnil prodat pozemky pod cenou, nevýhodně pro městskou část a výhodně pro dravého developera PENTU. Radnice takto přišla o miliony korun, a navíc připravila Prahu 6 o možné roční příjmy do rozpočtu, které mohla inkasovat, pokud by tyto pozemky využila k vlastní komerční investici. 😢
