---
layout: post
category: blog
title: Praha 6 v období Pandemie koronaviru, co dále?
date: 2020-04-04
author: Piráti Praha 6
image: pandemie.png
tags: |-
  Praha_6
  covid-19
---
Vyjádření do ankety mimořádného čísla časopisu „Šestka“, které přináší mnoho důležitých informací, kontaktů ohledně pomoci na Praze 6 v období pandemie koronaviru (vyjádření bylo omezeno 500 znaky).

Pandemie nás všechny zasáhla nepřipravené. Ze dne na den jsme museli změnit způsob svého života i fungování celé společnosti. Věřím, že díky skvělým lékařům a dalším profesionálům ve zdravotnictví i v jiných oblastech a také díky všem pomáhajícím dobrovolníkům situaci zvládneme. Na nás politicích na všech úrovních pak bude řešit nemalé společenské i ekonomické důsledky. Na Praze 6 jsme za Piráty připraveni se vší vážnosti a vervou se vrhnout na koncepční pomoc těm, které tato krize postihne nejvíce, podnikatele, živnostníky, školy, školky atd. atp.

Odkaz na stažení časopisu zde:

[Časopis Šetka dubnové mimořádné číslo](https://www.praha6.cz/system/file.php?File=f2025_177.pdf).

—

Piráti Prahy 6 opakovaně nabízejí pomocnou ruku radnici Prahy 6. Mnozí jednolivci se podílejí na četných dobrovolnických aktivitách různými způsoby.

Zastupitelský klub Pirátů Prahy 6 zasedá pravidelně online a mj. navrhuje:

1. usnesení Zastupitelského klubu Piráti Praha 6 ze dne 18. 3. 2020:
_“Děkujeme všem občanům, kteří přistupují k této mimořádné situaci způsobené koronavirem zodpovědně a ohleduplně k ostatním, zejména k ohroženým skupinám. Děkujeme všem dobrovolníkům i profesionálům, vážíme si jejich práce a nasazení při řešení dopadů této globální krize na naši městskou část.“_

2. usnesení Zastupitelského klubu Piráti Praha 6 ze dne 18. 3. 2020:
_“Žádáme, aby Rada MČ Praha 6 zřídila komisi napříč politickým spektrem v Zastupitelstvu pro nastavování principů zmírňování ekonomických a společenských dopadů koronaviru.”_
