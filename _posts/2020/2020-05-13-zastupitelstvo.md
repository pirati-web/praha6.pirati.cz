---
layout: post
category: blog
title: Program zastupitelstva MČ Praha 6 a naše návrhy 
date: 2020-04-27
author: Piráti Praha 6
image: hradcanska-dejvice.jpg
tags: |-
  Praha_6
  Koněv
  zastupitelstvo
  Kolář
  Farmářské_trhy
  Lacina
  územní_rozvoj
---
Praha 6 bude opět řešit Koněva, právní plagiáty starostových spolužáků a výškové budovy na Hradčanské. Požadujeme odvolání starosty Koláře

**Praha 6, 13. května 2020** Ve čtvrtek 14. 5 zasedá dlouho očekávané zastupitelstvo Prahy 6. Řešit bude prodej sochy maršála Ivana Stěpanoviče Koněva, předražené právní plagiáty zadávané starostou Kolářem svému spolužákovi z plzeňských práv nebo netransparentní provozování farmářských trhů. Na programu budou také změny územního plánu na Hradčanské, opatření v souvislosti s pandemií koronaviru nebo schvalování záměru pro stavbu nové LDN. 

Podstatnou součástí jednání bude kauza právních zakázek. Mimořádné jednání zastupitelstva, kde je měl starosta vysvětlit, zhatila epidemie. 3 spolužáci z plzeňských práv, starosta Ondřej Kolář (TOP09), vedoucí jeho právního oddělení Břetislav Malásek a advokát Petr Kubíček nalezli způsob, jak vyvést 340 000 Kč z peněz městské části za dodané právní posudky, které se ukázaly být [plagiáty](https://zpravy.aktualne.cz/domaci/dva-pravni-posudky-za-340-tisic-psal-je-starostuv-spoluzak-r/r~8762f8485a3911eab408ac1f6b220ee8/) opsané z veřejných zdrojů. _“Platit více než čtvrt milionu z veřejných peněz za posudky stažené z internetu svým spolužákům považujeme za nehoráznost. Starostovo březnové vysvětlení, že se vlastně nic nestalo, ale pro jistotu si nechá peníze vrátit považujeme za ještě [nehoráznější](https://zpravy.aktualne.cz/domaci/kolar-plagiaty-zpetvzeti/r~d516be8a5e0d11eaa6f6ac1f6b220ee8/). Požadujeme jasné vyvození politické odpovědnosti, školácká výmluva ve stylu “já to kolo neukradl, ale jestli chcete, tak ho teda zase vrátím, pane strážníku” neobstojí.” dodává zastupitel Jiří Hoskovec (Piráti)._ Zastupitelský klub Pirátů bude požadovat rezignaci pana starosty, pokud situaci nevysvětlí. To ale za poslední tři měsíce neudělal, naopak aktivně se snaží posouvat mediální pozornost jinam.

Klub Pirátů Prahy 6 přináší na zastupitelstvo řešení kauzy pomníku maršála Koněva, která v posledních týdnech plní stránky novin po celém světě. Návrh má za cíl čelit ruskému tlaku - obrátit jej opačným směrem a tím kauzu smysluplně uzavřít. Podstatou návrhu je postoupení kauzy Ministerstvu zahraničí ČR (MZV) a zmocnění MZV Prahou 6 k jednání o prodeji pomníku, přičemž získaný obnos by následně byl darován českým obětem komunistického režimu. _“Náš návrh má za cíl zabránit oběma hlavním viníkům eskalace, řadě představitelů Ruské federace a starostovi Kolářovi, který kauzu kontinuálně eskaluje, v dalším prohlubování krize a dát prostor diplomacii.  Poslední týdny věc nabyla mezinárodních rozměru a my přicházíme s návrhem jak kauzu konstruktivně a smysluplně, jednou pro vždy, uzavřít.” říká k tomu předseda zastupitelského klubu Pirátů Ondřej Chrást._ 

Piráti Prahy 6 také navrhnou zrušení rozhodnutí Rady MČ Praha 6, které [prodlužuje smlouvu](https://praha6.pirati.cz/aktuality/pod-rouskou-tmy.html) se z.s.  Farmářské trhy až do roku 2025 pod rouškou nouzového stavu. Normálně do roku 2021 platné smlouvy byly překotně prodlouženy v nouzovém stavu, bez vědomí zastupitelstva a proti vůli Kontrolního výboru, který v únoru doporučil transparentní výběrové řízení na budoucího provozovatele.

_“Pan radní Lacina, který je za to odpovědný a tisk Radě v nouzovém stavu předkládal, by si měl uvědomit, že nehospodaří se svými prostředky, ale prostředky občanů, budeme po Radě požadovat zrušení tohoto usnesení a vypsání řádného výběrového řízení na nového provozovatele,” dodává jeho místopředsedkyně a pirátská zastupitelka Eva Tichá._ Požadavek na transparentní trhy nově vzešel také z Mandátového výboru, rada však tyto orgány zastupitelstva, kde mají paradoxně koaliční zástupci většinu, pravidelně ignoruje.

Velkým tématem bude také územní rozvoj, resp. rozhodnutí Rady MČ Praha 6, která bez vědomí příslušných komisí rozhodla o kladném doporučení k zásadní změně územního plánu - _zastupitelka Jana Kabelová (Piráti) k tomu dodává: “Rada sice v době nouzového stavu souhlasila se změnu územního plánu velkého rozvojového celku u metra Hradčanská, ale na magistrátním květnovém Výboru pro územní rozvoj, tedy vyšší instanci, se naštěstí rozhodlo jinak. Projednávání změny bylo přerušeno a přesunuto na září. Je tedy čas dopracovat podkladovou studii za spolupráce MČ, zástupců hlavního města a IPRu. Je zde také především možnost pro municipality v rámci nově plánované zástavbě postavit chybějící kapacity v občanské nebo veřejné vybavenosti.”_ 

Piráti Prahy 6 budou dále očekávat předložení všech výdajů z rozpočtu Prahy 6 za účelem řešení nouzového stavu. _“V kontextu korona-byznysu, který kvete ve vládě, nás zajímá nakládání s prostředky radnicí Městské části v době nouzového stavu. Zároveň nás také zajímá připravenost na případné další vlny, které zcela jistě mohou přijít”, dodává k tomu zastupitel Miloš Vlach (Piráti)._


**Kontakt pro média:**
**Mgr. Ondřej Chrást**, předseda zastupitelského klubu Pirátů v Praze 6, tel: +420 606 914 916; mail: ondrej.chrast@pirati.cz

**Georgia Hejduková**, mluvčí Pirátů Prahy 6, tel: +420 775 864 103; mail: georgia.hejduk@pirati.cz

**Michal Polák**, PR Manager KS Praha, tel: +420 608 517 127; mail: michal.polak@pirati.cz
