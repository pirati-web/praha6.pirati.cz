---
layout: post
category: blog
title: Trojdomí v Šolínově ulici bude po letech nečinnosti sloužit lidem -  vznik pracovní skupiny
date: 2020-02-12
author: Piráti Praha 6
image: solinova.jpg
tags: |-
  Praha_6
  Šolínova
---
Když v jednom mrazivém víkendu března roku 2018 vyšli Piráti Prahy 6 do ulic s peticí za záchranu trojdomí v Šolínově ulici, které místní radnice hodlala pronajmout na 30 let soukromému developerovi, dostalo se jim ohromné podpory, jež postupně narostla až do tisíců občanů.

Na první pohled podivná radniční soutěž na třicetileté přenechání soukromému provozovateli, zuřivě obhajovaná nynějším starostou Kolářem, byla nakonec celá zrušena ještě před tím, než ÚOHS (Úřad pro ochranu hospodářské soutěže) mohl posoudit její regulérnost.

Po necelých dvou letech bylo trojdomí odsvěřeno Praze 6, na MHMP vznikla pracovní skupina a Rada MHMP schválila transformační harmonogram, kdy všechny budovy budou sloužit veřejnému zájmu a vybuduje se zde moderní středisko pro seniory.

Rádi bychom poděkovali pirátské předsedkyni Výboru pro sociální politiku ZHMP Evě Danis Horákové, radní za sociální oblast Mileně Johnové (Praha sobě), iniciátorkám petice pirátským zastupitelkám Prahy 6 Janě Kabelové a Evě Tiché, předsedovi výboru pro majetek Viktoru Mahrikovi a mnohým dalším, kterým před dvěma lety nebyl lhostejný osud těchto unikátních budov a zasloužili se o současný nadějný stav jejich nového a transparentního využití.

_"Doslova na poslední chvíli se nám v roce 2018 podařilo urvat budovy zpět pro veřejné účely. Nebýt naší petice, občané Prahy by ostrouhali a dnes by pro ně trojdomí v Šolínově ulici bylo jako centrum pro seniory na 30 let ztraceno. Transformace je teprve na začátku dlouhé cesty, ale to nejhorší už máme za sebou,“_ shrnuje současný vývoj předseda Zastupitelského klubu Piráti Praha 6 a také spoluorganizátor tehdejší petice Ondřej Chrást