---
layout: post
category: blog
title: >-
  Kandidáti Pirátů Prahy 6 do zastupitelstva začínají již před volbami pracovat
  v orgánech městské části
date: '2018-05-29 09:36am'
author: Viktor Mahrik
image: pirati.jpg
tags: |-
  praha_6
  tisková_zpráva
  Ondřej_Chrást
  Miloš_Vlach
  Tomáš_Šídlo
  Vladimír_Šraier
---
**Ing. Miloš Vlach, člen Pirátů Prahy 6 a kandidát Pirátů do zastupitelstva této městské části, se včera poprvé zúčastnil schůze Komise pro otevřenou radnici. Komise vymýšlí, jak radnici více otevřít občanům. Také Mgr.Tomáš Šídlo, který ve finančním výboru městské části působí jako odborník za spolky a občanská sdružení, a Ing.Vladimír Šraier, MBA, který ve stejném výboru pracuje jako nominant strany Zelených, na včerejším jednání výboru uvedli, že se chystají v dalších volbách kandidovat za Piráty.**

Radnice Prahy 6 se začíná otevírat názorům a postojům Pirátské strany. Ještě před podzimními komunálními volbami tak městská část reflektuje současné rozdělení politických sil na Praze 6, které se projevilo ve volbách do Parlamentu v říjnu minulého roku. Piráti při těchto volbách dostali na území městské části nejvíce hlasů ze všech kandidujících stran a stali se tak faktickými vítězi voleb na Praze 6, aniž by ovšem měli zastoupení na místní radnici.

Piráti proto požádali radnici, aby jejich zástupce začal pracovat v Komisi pro otevřenou radnici. _“Tuto možnost vítáme, protože nám umožní prosazovat větší otevření správy Prahy 6  pro názory a potřeby jejích občanů, ještě před tím než na radnici začneme působit po komunálních volbách v říjnu tohoto roku, ”_ komentuje situaci Mgr. Ondřej Chrást, volební lídr Pirátů do voleb do zastupitelstva Prahy 6, a dodává, _“zároveň jsme rádi, že dva kvalifikovaní ekonomové, kteří nyní pracují ve finančním výboru Zastupitelstva, přijali naši nabídku, a budou také na naší kandidátce. Rozpočtová problematika a nakládání s majetkem městské části je pro komunální politiku Pirátů naprosto zásadní.”_

Piráti Prahy 6 v posledních týdnech zasáhli do praktické politiky radnice již několikrát, aniž by na radnici měli zastoupení. Prosazovali, aby městská část ustoupila od pronájmu velkého domova důchodců v Šolínově ulici soukromé firmě na 30 let, a zařízení provozovala vlastními silami. Na základě jejich tlaku byl výběr soukromého provozovatele zastaven.  Projednávali také se starostou městské části svojí vizi aktivní bytové politiky, která by znamenala konec nevýhodným prodejům souborů stavebních parcel na různých místech Prahy 6 skupině Penta.

Profily kandidátů: [ing. Miloš Vlach](/lide/milos-vlach/), [Mgr. Tomáš Šídlo](/lide/tomas-sidlo), [Ing. Vladimír Šraier](/lide/vladimir-sraier)

Kontakt pro media: Mgr. Ondřej Chrást, 606 914 916; ondrej.chrast@pirati.cz
