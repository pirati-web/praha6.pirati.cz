---
layout: post
category: blog
title: Piráti zvou do aliance “PRAHA 6 NEPLASTUJE”. Nenechme Prahu 6 utopit v moři plastových odpadů!
date: '2018-07-25 07:37am'
author: Eva Tichá & Vladimír Šraier
image: cover_p6_plasty5.jpg
tags: zivotniprostredi Praha6neplastuje PiratiPraha6 drzimekurz naprahuzmeny
---
Jednorázové plasty mají jepičí užitečný život, potom však mohou zatěžovat životní prostředí po staletí. Třídění odpadu k řešení problému nestačí. Plasty sice do žlutých kontejnerů nosíme poměrně poctivě, poptávka po druhotném zpracování plastů je ale omezená, má technologické limity a ne všechny plasty se k recyklaci hodí. Je proto především potřeba vzniku plastového odpadu předcházet a případně též upřednostňovat opětovné použití plastových obalů. 

Dobře víme, že problém s plasty je celosvětový. Účinné řešení by bylo celosvětově jednotné, toho však v danou chvíli není možné dosáhnout. Ale i malá pomoc je pomoc, a tak se pokusíme na Praze 6 o společný postup. 

“_Praha 6 se řadí mezi nejzelenější městské části, je díky letišti branou do Evropy a také jedním z nejbohatších míst Česka. Kde jinde bychom se měli iniciativně začít vypořádávat s plastovou kalamitou? Pojďme ostatním příkladem a nečekejme alibisticky, až nám omezení plastů někdo nařídí_,” vysvětluje zastupitel Prahy 6 Vladimír Šraier a pokračuje “_Dobře víme, že plastový problém na Praze 6 lze účinně řešit jedině společně. Chceme proto spojit síly se všemi, kteří palčivost plastového problému cítí a mají zájem se jím zabývat. Zveme celou politickou scénu  na Praze 6 do společné aliance PRAHA 6 NEPLASTUJE. Přijměme odpovědnost a podpořme například konec jednorázových plastů na akcích pod záštitou Prahy 6, na úřadě, ve školách a školkách Prahy 6 a na koupališti Petynka_.”

“_Do aliance zveme také odbornou i laickou veřejnost a zainteresované podnikatele a firmy. Víme, že mnoho spoluobčanů tento problém znepokojuje a stojíme o jejich nápady a zkušenosti. S potěšením jsme také zaznamenali iniciativní kroky směrem od jednorázových plastů ve společensky odpovědné podnikatelské sféře a aliance PRAHA 6 NEPLASTUJE se může stát platformou pro sdílení takové dobré praxe_,” doplňuje spoluiniciátorka výzvy **Eva Tichá**.

“_Péče o životní prostředí je pro Piráty zásadní. Iniciativu PRAHA 6 NEPLASTUJE, se kterou přišli naši kandidáti do komunálních voleb Eva Tichá a Vladimír Šraier, velmi vítám. Praze 6 přeji v boji s jednorázovými plasty hodně sil a radosti_.” říká **Dana Balcarová**, [pirátská předsedkyně výboru pro životní prostředí](https://www.pirati.cz/program/psp2017/zivotni-prostredi/) Poslanecké sněmovny.

V rámci iniciativy se rozbíhá sběr podpisů pod petici vyzývající nové vedení Prahy 6, které vyjde z podzimních komunálních voleb, aby učinilo svou programovou prioritou zásadní omezení používání jednorázových plastů a podporu dalšího zlepšení recyklace a vícenásobného použití plastů na území Městské části Praha 6. Petici bude možné podepsat na petičních stáncích a místech.

Podrobnosti naleznete na [Facebookové stránce](https://www.facebook.com/Praha6.neplastuje), která bude poskytovat jak osvětové informace, sdílet dobrou praxi a informovat o stavu budování koalice **PRAHA 6 NEPLASTUJE**.

A tak 31. července od 18:30 pořádají Piráti Praha 6 debatu na téma “[Životní prostředí](https://www.facebook.com/events/205706686811046/)” (A Maze in Tchaiovna, Muchova 241/4, Praha 6 (poblíž metra Hradčanská). Hovořit se bude jak o iniciativě Praha 6 neplastuje, tak i o řešení dalších palčivých environmentálních problémů.

**Kontakty:**

**Eva Tichá**, spoluiniciátorka Praha 6 neplastuje, pirátská kandidátka na Praze 6,  tel: 601 587 100, email: eva.ticha@pirati.cz

**Vladimír Šraier**, spoluiniciátor Praha 6 neplastuje,  zastupitel a pirátský kandidát na Praze 6, 
tel.: 602 276 999, email: vladimir.sraier@gmail.com 

**Ondřej Chrást**, lídr kandidátky do komunálních voleb 2018 na Praze 6, tel.: 606 914 916‬, 
email: ondrej.chrast@pirati.cz

**Dana Balcarová**, pirátská předsedkyně výboru pro životní prostředí Poslanecké sněmovny, 
tel: 732 103 330, email: dana.balcarova@pirati.cz
