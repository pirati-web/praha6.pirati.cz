---
layout: post
category: blog
title: Praha 6 se vrací do devadesátých let
date: '2018-10-08 06:14pm'
author: Zastupitelský klub Pirátů Praha 6
image: halloween-1746354_1280.jpg
tags: |-
  Piráti_Praha_6
  Volby
  Povolební_vyjednávání
---
Po výrazném volebním výsledku na Praze 6 byli Piráti v souladu s povolební situací připraveni účastnit se vyjednávání napříč stranami, které se dostaly do Zastupitelstva MČ Prahy 6. Dnes přišla zpráva o podepsání dohody o budoucí koalici mezi TOP09, KDU-ČSL, STAN a ODS. Nerozumíme, proč se TOP09 nechala takovým tempem vtáhnout do koalice s ODS, aniž by se byť jen pokusila s Piráty jednat. Je možné, že s Piráty nikdo nejednal, protože náš program a ochota otevřít radnici lidem vzbuzuje u oligarchů obavy ze ztráty kontroly. 

“_Byli jsme připraveni učinit kompromisy a převzít společně odpovědnost za Prahu 6 a její směřování. Je nám velmi líto, že TOP09 nezvládla nátlak, vybrala si jednodušší variantu a pasivní roli pod taktovkou ODS a jejich nechvalně známých prominentů. Na nadcházející schůzce se starostou Kolářem si vyslechneme jeho vysvětlení a představíme naše programové priority, které jsou pro nás zásadní. Držíme kurz!_” komentuje situaci lídr Pirátů na Praze 6 **Ondřej Chrást**.

Zastupitelský klub Pirátů děkuje všem voličům, příznivcům i členům Pirátů na Praze 6 za podporu a vynaložené úsilí, které přispělo k výraznému výsledku 17,3 % a devíti mandátů. Tento výsledek je důkazem, že Pirátská strana, její ideje a program pevně zakotvily i na Praze 6. V kampani jsme rozdali více Pirátských listů než je obyvatel v Praze 6. Bylo to 105 tisíc výtisků ve třech vydáních.

Hlavním bodem našeho úsilí je i nadále náš program (dostupný na webu <https://praha6.pirati.cz/program>), který budeme prosazovat napříč politickým spektrem.
