---
layout: post
category: blog
title: Přání Pirátům Prahy 6
date: 2018-06-26
author: Ivan Bartoš
image: 26198049597_99137c26f8_b.jpg
tags:
  Ivan_Bartoš
---
Piráti v Praze, podobně jako v Mariánských Lázních, Brně či třeba v Písku, tvoří jednu velkou a důležitou kapitolu v 9 letech historie naší Pirátské strany. V předchozích komunálních volbách se nám podařilo na radnice poslat téměř 30 komunálních politiků. Od té doby jsme urazili dlouhou cestu a s podporou více než půl milionu voličů usedlo 22 poslankyň a poslanců do dolní komory Parlamentu České republiky – Poslanecké sněmovny. Na Praze 6 zvítězila  Pirátská strana ziskem 17,27 % hlasů a věřím, že stejný nebo ještě lepší výsledek dosáhne i v nastávajících volbách komunálních.

Není to ovšem pouze sněmovní a senátní politika, kam Piráti směřovali své úsilí a kde jsou dlouhodobě aktivní, což dokazuje naše každodenní práce nejen v opozici na magistrátu, ale i v městských částech, kde se, ať zvoleni či nikoliv, snažíme prosazovat nové svěží nápady a tvrdě bojujeme proti korupci, plýtvání a klientelismu. Jak asi víte, i když se ve vedení Prahy vystřídalo po Listopadu 89 mnoho různých stran, těchto nešvarů jsme se nezbavili.

Piráti v Praze tvoří největší místní sdružení v republice. Spočívá na skutečné práci odspoda, kde nabízí platformu pro aktivní lidi, kterým není lhostejné jejich nejbližší okolí. 

S naprostou otevřeností vstupujeme v letošních volbách na Praze 6 přesně v tom stylu, jakým se snažíme dělat politiku od doby našeho vzniku v roce 2009. Dnes máme za sebou zkušenosti z opoziční praxe na Magistrátě. Co nás stále neopouští je nadšení, s jakým jsme vždy přistupovali ke každé výzvě, vědomi si toho, že politika je především služba. **Držíme kurz** i na Praze 6 a naši kandidáti pro komunální volby si jistě zaslouží důvěru místních občanů, podobnou té, s jakou nás řada z Vás podpořila v parlamentních volbách v minulém roce.

Hodně zdraví a sil nejen občanům “na Šestce“.

**Ivan Bartoš** – předseda Pirátů
