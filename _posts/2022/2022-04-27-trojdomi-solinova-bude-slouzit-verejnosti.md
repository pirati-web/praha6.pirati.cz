---
layout: post
category: blog
title: Trojdomí Šolínova bude sloužit veřejnosti – i díky Pirátům Prahy 6
date: 2022-04-27
author: Jana Kabelová a Tereza Hubáčková
image: terkasolinova.jpg
tags: |-
  solinova
---
Odborná porota se shodla na vítězném návrhu rekonstrukce a chátrající Trojdomí Šolínova je tak o další krůček blíž svému novému životu. Chybělo přitom málo a bylo by v r. 2018 nejméně na 30 let pronajato soukromému investorovi – z tohoto pronájmu však díky Pirátů Prahy 6 na poslední chvíli sešlo. „Budeme nadále pečlivě sledovat naplnění dlouhodobého záměru, kterým je moderní komunitní centrum nejen pro seniory,“ říká k tomu Tereza Hubáčková, členka sociálně-zdravotní komise Prahy za Piráty.

Trojdomí Šolínova, které pamatujeme jako Domov pro seniory, minulý týden významně nakročilo ke svému znovuoživení. Ve druhém kole soutěže o návrh (architektonická soutěž) vybrala porota sestávající převážně z architektů vítězný návrh, a to ze třech postoupivších z prvního kola. Vítěze soutěže musí ještě potvrdit Zastupitelstvo HMP. Materiál bude předkládat gesční radní Mgr. Johnová (Praha sobě), která s některými členy své pracovní komise (za Piráty Eva Horáková, Jana Kabelová, Markéta Zimmermannová) prosazovala vznik polyfunkčního sociálně zdravotnického zařízení s přesahem služeb i pro širokou veřejnost.

Potvrzení vítěze architektonické soutěže odstartuje zpracování podrobnějších stupňů projektové dokumentace, procesy ve stavebním řízení, soutěž na zhotovitele a teprve poté se dočkáme zahájení stavebních prací. Je to běh ještě na několik následujících let. Ve výsledku budou veřejnosti představeny objekty s dispozicí odpovídající současným požadadvkům.

Připomeňme si, že v letech 2017/2018 probíhala pod vedením tehdejšího zadavatele, radnicí Prahy 6, soutěž na koncesionáře. Vítěz měl dostat celé zařízení, blok domů mezi ulicí Evropskou a Zikovou na okraji Vítězného náměstí, do své péče po dobu 30 let. Naše specialistka na veřejné soutěže, Jana Kabelová, tehdy iniciovala podání na ÚOHS. Podmínky soutěže měly rysy významné nevýhodnosti pro MČ, přestože radnice vedla zhruba rok předběžné tržní konzultace se zájemci o koncesi.

Piráti si tehdejší postup v nakládání s budovami vyhodnotili jako skrytou privatizaci. Prakticky stejně vnímali ve stejné době občané Prahy 1 obdobnou soutěž na koncesi na 30 let Nemocnice na Františku a rovněž i jim se podařilo tento nekorektní proces zastavit. O osudu Trojdomí Piráti Prahy 6 diskutovali po dobu řady měsíců v roce 2018 s mnoha občany a pod pirátskou petici s nesouhlasem s postupem radnice Prahy 6 se podepsala řada jejích občanů.
