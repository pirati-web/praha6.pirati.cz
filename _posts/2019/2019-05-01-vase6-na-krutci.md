---
layout: post
category: blog
title: Nedělat nic není řešení - situace v ulici Na Krutci
date: 2019-05-01
author: Jiří Hoskovec
image: doprava-obrazek.jpg
tags: |-
  Vaše_6
  Na_Krutci
---
Článek je naším vyjádřením pro časopis Vaše 6

Hodnotitelé analýzy dospěli až na jednoho ke shodě, že nejlepším řešením situace v ulici Na Krutci je nedělat nic. Tento závěr ještě posvětí dopravní komise a rada městské části a nicnedělání se stane oficiálním postojem vládnoucí koalice.

Radnice nenabízí žádné řešení, které pomůžou situaci zlepšit alespoň do budoucna. Nedělat nic není řešení, pokud se má zachovat obousměrný provoz, je potřeba zajistit rozšíření Horoměřické ulice o BUS pruh směrem do centra a provést lokální úpravy ve Vokovicích. Kdy se tak stane? Jaká místní opatření budou přijata, aby se stala doprava snesitelnou?

Růst cen nemovitostí v Praze vyhání lidi za město. Bez možnosti kvalitního a spolehlivého spojení hromadnou dopravou (třeba díky vyhrazenému pruhu v rozšířené Horoměřické) bude Praha každé ráno zahlcena auty z předměstí.

Především ale musí město umožnit svým občanům bydlet ve městě a nedojíždět. Zkrácením stavebního řízení a výstavbou městských bytů. Praha 6 nyní vlastní jen málo přes tisíc bytů z původních 17 000. Proto je zcela nepochopitelné, když Praha 6 odmítá na svých pozemcích stavět městské byty a raději je prodává spřáteleným developerům, jak bylo vidět například v areálu Draček.
