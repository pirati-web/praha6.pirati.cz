---
layout: post
category: blog
title: Nová dráha Letiště Václava Havla a Praha 6 - pro a proti
date: '2019-04-02 1:00pm'
author: Mgr. Ondřej Chrást
image: letadlo.jpg
tags: |-
  Praha 6
  Piráti
  Letiště
  Rozšíření
---
**Článek je vyjádřením do březnového čísla časopisu Vaše 6"**

Letiště je branou do světa a k Praze 6 neodmyslitelně patří. Otázkou zůstává, jestli se má nadále rozrůstat, nebo je na hranici svých kapacit, které není nutné dále zvyšovat. Častý argument, že pokrok a turismus nezastavíš, naráží na názory odborníků, politiků i obyvatel centrálních a turisticky exponovaných částí Prahy. Zkrátka Praha už více turistů jen těžko pojme a nyní spíše zvažuje, podobně jako světové “turistické metropole” Benátky nebo Barcelona, jak turisty dostat mimo nejexponovanější místa, a nejlépe také mimo Prahu. Česká republika přece nabízí mnoho krás a turistického vyžití i mimo svou metropoli! Rostou také obavy obyvatel Prahy 6 a dalších k letišti přilehlých obcí z rostoucího hluku a znečištění, které by rozšíření bezesporu přineslo, a to vlivem samotných letadel, ale také z nárůstu osobní i nákladní automobilové dopravy, která by se logicky se zvýšením kapacity letiště také zvyšovala. I proto by bylo dobré nejdříve důsledně promyslet a zvážit možnosti, jak letecký provoz částečně odklonit i na jiná letiště, která již v republice jsou a projevují zájem stát se větším dopravním uzlem letecké dopravy.

