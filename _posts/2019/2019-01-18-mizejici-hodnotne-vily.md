---
layout: post
category: blog
title: Mizející hodnotné vily v Praze 6
date: 2019-01-18
author: Ondřej Chrást
image: vila-hradcanska.jpg
tags: |-
  architektura_Prahy_6
  ohrožené_památky
  
---
**Článek je naším vyjádřením pro časopis Vaše 6**

Piráti z Prahy 6 spustili portál www.architekturaP6.cz, který si dal za cíl zmapovat architekturu v městské části. Na mapě ukazují nejen 
bohaté kulturní dědictví, kterým Praha 6 oplývá, současnou architekturu, ale i architekturu, která ze Šestky již definitivně zmizela. 
Právě architektura zmizelá byla také hlavním impulsem pro spuštění těchto stránek. Konkrétně několik často diskutovaných případů z 
poslední doby z našeho sousedství, kdy krásné vily jsou nenávratně bourány, necitlivě přestavovány či doslova lehly popelem. Další 
domy neodvratně chátrají a ke zmizení mají velmi blízko. Za všechny vzpomeňme např. vily v dezolátním stavu na Špejcharu. Tímto projektem 
chceme přispět především k tomu, aby se podobné výstřelky už neopakovaly. Chceme upozornit na krásu architektury, která nás obklopuje, 
na prostředí a veřejný prostor, který formuje naši čtvrť. Jednotlivé domy a vily, kolem kterých na Praze 6 každodenně chodíme, se již 
dávno staly součástí našeho života a často je ani nevnímáme. S mizejícími výjimečnými stavbami se ale ztrácí i kousek našich životů a 
pořádný kus naší historie. Téměř ke každému domu a vile na Praze 6 se váže silný a hluboký příběh. Proto nedopusťme, aby tyto příběhy 
zmizely. Celé původní Dejvice a Bubeneč, ale i další části Prahy 6, jsou plné unikátních bytových domů, často architektonických skvostů. 
Jsou tím, co dělá naši čtvrť jedinečnou. Musíme je chránit a Piráti pro to udělají v následujícím volebním období maximum.  

Mgr. Ondřej Chrást, předseda zastupitelského klubu PIRÁTI Praha 6
Autor je v současné době doktorandem Vysoké školy ekonomické, oboru Arts management, kde svou doktorskou práci věnuje památkám a jejich potenciálnímu ekonomickému využití.
