---
layout: post
category: blog
title: Na místo Koněva československý hrdina
date: 2019-09-12
author: Jiří Hoskovec, Jan Lipavský
image: sergej_vojcechovsky.png
tags: |-
  Koněv
  referendum
---
Zastupitelstvo městské části Praha 6 dnes schválilo odstranění sochy maršála Koněva. Na jeho místě bude stát památník osvoboditelům Prahy, který vzejde z otevřené výtvarné soutěže. Piráti podporovali referendum, které ale zastupitelstvo neschválilo.

Osudy občanů Prahy na konci války Piráti dlouhodobě připomínají. Navrhli přejmenování parku, ve kterém socha stála, na Park ruského exilu, aby připomínal Čechoslováky ruského, běloruského a ukrajinského původu, kteří byli ve dnech po válce bez soudu a proti právu odvlečeni na [sibiř](https://www.piratskelisty.cz/clanek-2382-nezapominejme-na-zlocinne-odvleceni-nasich-obcanu-do-gulagu-pirati-prahy-6-chteji-park-ruskeho-exilu).

“Na uvolněném místě bychom rádi viděli pomník československého hrdiny, generála a legionáře Sergeje Nikolajeviče Vojcechovského. Symbolicky nedaleko generálního štábu, kde během své služby Československu působil,” navrhuje pirátský zastupitel Prahy 6 Jiří Hoskovec

“Sergej Nikolajevič Vojcechovský byl legionář ruského původu, který za zásluhy a chrabrost v legiích obdržel hodnost generála a československé občanství. V roce 1938 odmítal mnichovskou kapitulaci a zapojil se do odboje. Čtyři dny po válce dne 12. 5. 1945 byl odvlečen bez soudu a proti právu jednotkami NKVD pod Koněvovým velením do sibiřského gulagu, kde zemřel. Připomeňme si místo sovětských generálů vlastní hrdiny” popisuje místopředseda sněmovního výboru pro obranu Jan Lipavský osudy československého hrdiny.
