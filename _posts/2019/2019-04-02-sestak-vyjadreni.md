---
layout: post
category: blog
title: Jak dále s oblíbeným Šesťákem? 
date: '2019-04-02 2:31pm'
author: Mgr. Ondřej Chrást
image: sestak-obrazek.jpg
tags: |-
  Praha 6
  Piráti
  Šesťák
  Kultura
  Participace
  Sousedství
---
**Článek je vyjádřením pro dubnové číslo časopisu "Šestka"**

Svoboda jednoho začíná tam, kde končí svoboda druhého, praví slavný citát. Šesťák si za dobu své existence získal mnoho přátel i odpůrců.
Jedni ho považují za výrazný komunitní “stmelovač” naší čtvrti, druzí za zdroj hluku, nepořádku a osobní nepohody. Nejsilnějšími odpůrci 
jsou obyvatelé přilehlých bytů, kterým hudební produkce - původně každodenní - hraje do oken, doplňována výkřiky rozjařených hostů 
dávno po hodině nočního klidu. Určitou naději přineslo společné setkání sousedů, radnice i potenciálních budoucích provozovatelů. 
Jestli se však splní sliby tam dané, tedy konzultování programu a provozu s místními, bohužel už vůbec není jisté. 
Výběrové řízení na provozovatele bylo opět vypsáno za zavřenými dveřmi a slib konzultovat budoucí program s obyvateli radnice nesplnila. 
Jestli dojde ke slibovanému omezení či ztišení hudební produkce, uvidíme po rozhodnutí o provozovateli. 
Prostor Šesťáku se stal za několik let vyhledávaným místem setkávání zdejších obyvatel, je žádoucí ho zachovat. 
Zároveň je třeba se zamyslet, jestli jeho program musí obsahovat i koncerty, nebo si vystačíme s povídáním u kávy,
s deskovými hrami a prostě… s klidem.

