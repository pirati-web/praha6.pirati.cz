---
layout: post
category: blog
title: Sneo ovládnuto starostou Kolářem
date: 2019-06-03
author: Ondřej Chrást
image: sneo.jpg
tags: |-
  SNEO
  Kolář
---
SNEO, a.s., zcela ovládnuto starostou Kolářem. 

V reakci na snahu odvolat našeho zástupce v dozorčí radě největší městské společnosti SNEO, a.s. jsme zaslali včera starostovi a Radě MČ dopis s postojem našeho zastupitelského klubu (dopis v dolní části příspěvku). 

Dnes, na Radě MČ, byl náš zástupce skutečně odvolán (s účinností od 31.8.) a také z DR odstoupil místostarosta Jan Lacina, který má v gesci majetek MČ, tedy i SNEO, a.s. 

Budou se koaliční partneři starosty Koláře i nadále podílet na podivných machinacích v této společnosti? Pan starosta to na stránkách MČ Praha 6 komentoval takto: https://www.facebook.com/praha6/posts/10156695946779234. 

Komentovat výroky pana starosty nemá smysl, každý si udělá obrázek sám. Každopádně včera jsme panu starostovi a Radě MČ ohledně SNEO, a.s. poslali dopis v následujícím znění, v návaznosti na toto vyjádření zveřejňujeme :

----- DOPIS: 

Vážený pane starosto,
v kopii vážená Rado MČ, děkuji za email z pátku 31. 5. 2019. Jménem Zastupitelského klubu sdělujeme následující:

S hlubokým znepokojení sledujeme vývoj ve společnosti SNEO, a.s.:

Za prvé,
v uplynulých dnech rezignovala na funkci předsedkyně správní rady Dagmar Halenka se slovy: "Bohužel se mi nepodařilo ve společnosti SNEO, a.s. prosadit opatření, která by, dle mého názoru, řešila doporučení vyplývající ze zpráv externího auditora, ze Zprávy o výsledku přezkoumání hospodaření Městské části Praha 6 za rok 2018 nebo zlepšovala transparentnost a výsledky hospodaření společnosti.”

Za druhé, 
z dopisu auditora představenstvu z prosince 2018 a dle odpovědi na naší 106tku, podanou Jiřím Hoskovcem, fyzicky neexistují plnění za drahé právní služby v hodnotě 1,6 milionu, právní služby objednány bez VŘ, zadáno napřímo u kanceláře HAVEL & PARTNERS s.r.o., ohledně restitučních nároků v projektu Dračky, které měly za následek poskytnutí slevy 34 milionů korun. Sleva byť jen o milion větší by už zrušila celou soutěž. 

Za třetí, 
v rámci vnitrokoaličních půtek a jste obral místostarostu Jana Lacinu ze STAN o kompetenci, která mu náleží z koaliční smlouvy, tedy sebral jste mu koordinaci péče o majetek MČ resp.o společnost SNEO. Ve spojení s rezignací paní Halenky to na nás činí dojem, že chcete mít SNEO jen a plně pod vlastní kontrolou. 

Za čtvrté, 
oznámil jste našemu zastupitelskému klubu, že odvoláte námi nominovaného člena dozorčí rady, Vladimíra Šraiera. Pokud tak v pondělí 3.6. 2019 opravu učiníte, tak znemožníte opozici se seznámit v zákonné lhůtě 7 dní s podklady na velmi důležité a zásadní jednání Dozorčí rady SNEO, a.s., které se uskuteční již ve středu 5.6.2019, proto žádáme o posunutí termínu. 

Vážený pane starosto, v kopii celá Rado MČ,
v situaci, kdy se má ve SNEO, a.s. rozdělovat zisk 400 milionů Kč se v důsledku vašeho řízení dějí personální čistky v jeho vedení a kontrolním orgánu. Zásadně protestujeme proti Vašim krokům. Nejste absolutistický vládce, ani majitel firmy, ale demokratický zvolený starosta, který má zastupovat zájmy všech občanů Prahy 6.
