---
layout: post
category: blog
title: Kolaudace tunelu Blanka
date: 2019-12-01
author: Jana Kabelová
image: kolaudace-blanka.jpg
tags: |-
  Praha_6
  Sestka
  tunel_blanka
  kolaudace
---
Článek je vyjádřením pro prosincové číslo časopisu Šestka

Tak nám zkolaudovali Blanku. Málokdo ji chtěl, dobové protesty byly velké. Její přínos pro dopravu v Praze je ovšem nesporný a k návratu dopravy bez Blanky by se řidiči těžko hlásili. Provizorně byla Blanka užívaná v režimu zkušebního provozu. Ten se teď překlopil do řádného právě proběhlou kolaudací. Na zkolaudovanou Blanku se ovšem snesla obrovská vlna kritiky. Především z řad jejich stavitelů, z opoziční magistrátní ODS. Své si přisadila i radniční koalice Prahy 6 (ODS, TOP 09).  K tomu se dá říct tohle: ODS zahájila stavbu Blanky v konečné ceně 40 miliard, ačkoliv věděla, že nemůže splnit podmínky ze stavebního povolení, které by umožnily stavbu korektně uvést do řádného provozu. To je gól století, do toho se jen tak někdo nepustí. ODS asi předpokládala, že „má“ Prahu na věčné časy a nikdy jinak. Teď se s důsledky jejich nedotaženého a polovičatého řešení museli na „velké“ Praze vypořádat vládnoucí Piráti, Praha sobě a TOP 09 spolu se STAN. Současný stav, determinovaný koncepcí rozhodnutou někdejší ODS není ideál, jen reflektuje nejlepší ze špatných možností.