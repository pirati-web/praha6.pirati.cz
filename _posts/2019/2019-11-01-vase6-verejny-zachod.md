---
layout: post
category: blog
title: Causa Veřejný záchod
date: 2019-11-01
author: Eva Tichá
image: zachodky.png
tags: |-
  Vaše_6
  Břevnov
  veřejný_záchod
---
Článek je naším vyjádřením pro časopis Vaše 6

Dobrý hospodář utrácí s rozumem
Ovšem dobrý hospodář utrácí s rozumem a citem, jako by platil z vlastní kapsy. Proto radnice nejdříve na Šestce otestovala využívání pěti chytrých WC za jednotkovou cenu 250 tisíc a zjistila, že je v průměru použije jeden člověk denně. Radní tedy zareagovali tím, že schválili veřejné venkovní WC v Anastázově ulici za neuvěřitelných 3,7 milionu korun! A pak šli ještě výš: na realizaci čeká další luxusní nerezový veřejný záchod v parku Maxe van der Stoela za ještě neuvěřitelnější sumu 6,981 mil.; 5 mil. z peněz městské části a zbytek z dotace od Magistrátu HMP. Místo jednoho WC bychom uvítali tři desítky těch otestovaných, které by občanům sloužily stejně dobře. 
Jde tedy o službu pro občana, nebo o snahu nechat někoho dobře vydělat? Nebo je to pokus o nové umělecké dílo v době nedostupnosti bytů, kdy radnice pláče, že nemá finance na stavbu či rekonstrukce, ale přitom dokáže do veřejného záchodu spláchnout skoro 7 mil. korun? S takovým hospodařením nám na byty nezbude nikdy. 