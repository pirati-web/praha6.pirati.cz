---
layout: post
category: blog
title: Postup policejního orgánu musí přezkoumat státní zastupitelství
date: 2020-01-23
author: Jiří Hoskovec
image: vaha.jpg
tags: |-
  Praha_6
  SNEO
  Dracky
  Penta
  trestni_oznameni
---
V roce 2018 Praha 6 prodala skrze svou společnost SNEO nejlukrativnější městské pozemky za 400 milionů Kč na Kypr. Na nich nyní Penta prodává byty za 2 a čtvrt miliardy Kč. Ta navíc dostala slevu 34 milionů Kč z rozpočtu městské firmy. Kvůli této slevě podávali pirátští zastupitelé v roce 2019 trestní oznámení. Okolnosti jejího poskytnutí totiž vzbuzovaly krajní podezření.

Poskytnutí slevy umožňovala kupní smlouva podepsaná 31.8.2019. Ta současně zapovídala poskytnout slevu na základě `Známé skutečnosti`, tedy skutečnosti o které městská část a její firma SNEO nebo společnost PENTA v době podpisu smlouvy vědí. O opravě chyby v psaní na SPU, která posloužila jako záminka k poskytnutí slevy, prokazatelně věděly obě strany několik měsíců `před` podpisem smlouvy. Dokládá to čilá korespondence mezi společnostmi SNEO a společností Penta za období červen až srpen 2019, která byla státnímu zastupitelství spolu s trestním oznámením předána. Navzdory tomu, že se prokazatelně jednalo o Známou skutečnost, byla sleva 34 milionů korun poskytnuta, čímž mělo podle oznamovatele dojít k porušení povinnosti při správě cízího majetku.

Oznamovatelé proto podávají podnět na státní zastupitelství, aby postup policejního orgánu přezkoumalo. Policie se totiž v usnesení o odložení spokojuje s tvrzením společnosti SNEO, že o opravě chyby v psaní před podpisem smlouvy nevěděla, ačkoliv státnímu zastupitelství předložená korespondence mezi společností Penta a SNEO jasně dokládá opak. Text usnesení  obsahuje také další jasné rozpory, které v tiskové zprávě radnice přiznává i místostarosta Jan Lacina, kdy `vyvrací` v textu uvedené skutečnosti o přímém pokynu Rady MČ k udělení slevy.

Slovensko a kauza Gorila jsou varovným příkladem toho, kam až může propojení politiky a obchodních zájmů zajít. Máme respekt k činnosti policejních orgánů, ale nebereme také na lehkou váhu nadstandardní vztahy radnice Prahy 6 a společnosti Penta a doufáme, že se státní zastupitelství vypořádá s předloženými důkazy, které bohužel zůstaly v současné fázi vyšetřování nevypořádány.
