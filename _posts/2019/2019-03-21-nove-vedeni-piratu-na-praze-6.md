---
layout: post
category: blog
title: Piráti Praha 6 mají nové vedení 
date: 2019-03-21
author: Miloš Vlach
image: predsednictvo.png
tags: |-
  předsednictvo
  Miloš_Vlach
---
Místní sdružení Pirátů Prahy 6 si v polovině března zvolilo nové vedení v návaznosti na usnesení o rezignaci původního předsednictva. Na pozici předsedy byl zvolen dosavadní 1. místopředseda Miloš Vlach, manažer v oblasti IT. V předsednictvu dále zasedne Martin Suchan, softwarový inženýr, jako 1. místopředseda; Antonín Štogr, IT specialista, na pozici 2. místopředsedy; 3. místopředsedkyní se stala Tereza Hubáčková, profesionální pěstounka a sociální pracovnice, a pozici 4. místopředsedkyně zaujala Veronika Štěpková, konzultantka v oblasti hodnocení dopadů rozvojových politik a programů.

Prioritami našeho nového předsednictva je kromě podpory pirátských zastupitelů městské části zejména budování členské základy.Nové vedení současně plánuje prohloubit implementaci dlouhodobé strategie Pirátské strany na Praze 6, a to ve spolupráci s magistrátem a v návaznosti na celorepublikovou Pirátskou strategii. Konkrétní agenda se bude týkat zejména boje proti korupci, podpory začleňování občanů do rozhodovacích procesů a inovativních projektů, budování transparentnosti radničního hospodaření a ochrany památek, rozvoje vědy a kultury a zohledňování ochrany životního prostředí ve všech relevantních radničních iniciativách.

Svojí činností chceme aktivně navázat na dlouholetou proevropskou a celkově západní orientaci Pirátské strany. V blížících se květnových volbách do evropského parlamentu budeme občanům poskytovat informace ohledně Pirátského programu v EU a ohledně pirátských kandidátů. Na kandidátce Pirátské strany pro volby do Evropského parlamentu budou Prahu 6 reprezentovat čtyři zástupci v čele s Evou Tichou na 8. a Jiřím Hoskovcem na 11. místě. Budou samozřejmě mít naši plnou podporu. V rámci předvolební kampaně budeme iniciovat a moderovat diskuse na témata týkající se konkrétních aspektů role České republiky v EU, a to např. v oblasti zahraniční politiky, v technologických inovacích a v transparentním financování.

Máme vítr v plachtách a míříme k otevřenější, férovější a proevropské Praze 6!
