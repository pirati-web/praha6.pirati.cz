---
uid: ondrej.vykoukal
name: Ondřej Vykoukal
fullname: Mgr. Ondřej Vykoukal
mail: ondrej.vykoukal@pirati.cz
category: 
- clen
img: people/ondrej-vykoukal.jpg
description: Lídr kandidátky do komunálních voleb 2022, advokát, člen kontrolního výboru ZMČ Praha 6
  
ordp6: 1
ordkan: 1

---
**Ondřej Vykoukal** (* 1988) pochází ze Žďáru nad Sázavou, žije na Praze 6.

Vystudoval Právnickou fakultu Masarykovy univerzity v Brně a pracuje jako advokát. Jeho specializací je zejména autorské právo, právo informačních technologií, osobní údaje a právní aspekty online světa. Věnuje se rovněž pro bono poradenství neziskovým organizacím.

Jedno volební období byl Ondřej členem zastupitelstva Žďáru nad Sázavou jako nezávislý, kde také působil jako předseda kulturní komise. V zastupitelstvu se věnoval oblastem transparentnosti a kultury.

V současnosti je členem Kontrolního výboru ZMČ Praha 6. Zajímá se především o transparentní a hospodárné nakládání s veřejným majetkem a vztahy radnice s developery.

U Pirátů Ondřej aktivně působí v Rezortním týmu Kultura. V roce 2021 se podílel na přípravě programových bodů pro volby do Poslanecké sněmovny v oblasti kultury včetně účasti ve veřejných programových diskusích jako pirátský odborník na autorské právo. V pozici zástupce vedoucího pražského KETu Kultura koordinuje přípravu kulturního programu do komunálních voleb v roce 2022.

Rovněž je členem Mezirezortního týmu Lidská práva a pracovní skupiny Rovné šance.

Ve volném čase Ondra rád jezdí na silničním kole nebo na běžkách, zpívá v Kühnově smíšeném sboru nebo hraje na saxofon v kapelách Hoochachos a Doort.