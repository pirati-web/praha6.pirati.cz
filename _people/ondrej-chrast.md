---
uid: ondrej.chrast
name: Ondřej Chrást
fullname: Mgr. Ondřej Chrást
mail: ondrej.chrast@pirati.cz
category: 
- clen
- zk
img: people/ondrej-chrast.jpg
description: Předseda zastupitelského klubu Piráti Praha 6, projektový manažer v oblasti kultury a vzdělávání
  
ordp6: 8
ordkan: 1
ordzk: 1
facebook: 'https://www.facebook.com/ondrej.chrast'
twitter: 'https://twitter.com/chrast_o'
---
**Ondřej Chrást** (* 1980) Pochází z Františkových Lázní. Bydlí na Praze 6, kam se před lety přestěhoval a hodlá v ní zůstat navždy. Na Praze 6 byl v komunálnch volbách 2018 lídrem kandidátky a je v období 2018-2022 zvoleným zastupitelem a předsedou devítičlenného zastupitelského klubu Pirátů. Tamtéž působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v krajských pirátských expertních týmech (KET) s obdobným zaměřením. V rámci Prahy 6 spolu-inicioval a nyní provozuje aktivity "Praha 6 neplastuje" a projekt "Současná, ohrožená a zmizelá architektura Prahy 6", kde spolu-vytvořil a provozuje stránku http://www.architekturap6.cz. Na magistrátu Hlavního města Prahy působí v komisi Rady hl. m. Prahy pro koordinaci neinvestičních aktivit ve veřejných prostranstvích na území Pražské památkové rezervace. Na částečný úvazek působí jako asistent pirátské poslankyně Lenky Kozlové, u níž se věnuje problematice vzdělávání a kultury. 

Je členem dozorčí rady Prague city tourism, a. s. a správní rady Nadačního fondu Praha ve filmu Prague Film Fund, kde se snaží působit tak, aby Praha byla v zahraničí propagována co nejlépe, jako kulturní metropole, nikoli jako metropole levného alkoholu a levné pařby. 

Vystudoval psychosociální studia a teologii na UK a v současné době studuje doktorát na Fakultě podnikohospodářské Vysoké školy ekonomické v Praze, v oboru Ekonomika a management v rámci katedry Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost, ekonomizaci a propagaci kulturního dědictví. Má dlouhodobé zkušenosti s manažerskou prací v neziskovém sektoru v oblasti kultury a cestovního ruchu v organizacích Sdružení historických sídel Čech, Moravy a Slezska a v zapsaném spolku Otec vlasti Karel IV. V současné době se profesně věnuje reformám profesního terciárního vzdělávání, kde jako projektový manažer Sdružení profesního terciárního vzdělávání, z.s. koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”.

Angažuje se v několika neziskových organizacích s kulturním zaměřením. Byl jedním z iniciátorů a spolukoordinátorů 700. výročí narození Karla IV. v roce 2016 a dalších významných kulturních akcí.  

Rozčiluje ho arogance moci a neschopnost řešit věci poctivě a konstruktivně. Má rád systematickou práci směřující k jasným cílům. V opozici na Praze 6 prosazuje tvrdý, ale konstruktivní přístup s hledáním pozitivních řešení, nikoliv jen kritiku za každou cenu. 

Ve svém volném čase se věnuje četbě (zejména severských detektivek a biografií významných osobností), hraje šachy i jiné hry, chodí do přírody a po památkách. Případně tyto koníčky rád kombinuje - v přírodě ležící pod stromem či ve stínu nádvoří zámku si čte nebo hraje šachy. V roce 2018 se stal aktivním členem prvního pirátského divadla, kde v mnoha reprízách hry "Inzerát, aneb se sexem nepočítejte" ztvárňuje zajímavou roli, za kterou mu lidé většinou zatleskají. 
