---
uid: michael.polak
name: Michael Polák
fullname: Michael Polák
mail: michael.polak@pirati.cz
category: clen
img: people/michael-polak.jpg
description: Vývojář svobodného software, poskytovatel internetu
ordp6: 17
ordkan: 
---
Zakládající člen České pirátské strany. Narozen 1973, maturoval v roce 1992 na gymnáziu v Praze 6 Arabská. Poté studoval informatiku postupně na FEL ČVUT, VŠE, MFF UK a dálkově na Slezské Univerzitě v Opavě, ale na žádné z těchto škol studium nezakončil. Ovládá angličtinu a programovací jazyk C.

Upravit
Profesní zkušenosti
michal-polak.jpg
Programátor - samouk a podnikatel - samouk. Programoval na řadě platforem již od svých cca 15 let. V 90. letech minulého století se aktivně zapojil do elektronické komunikace v mezinárodní síti FidoNet a provozoval soukromou modemovou BBS. Cca od roku 1996 vyvíjel grafický WWW browser pro operační systémy typu MS-DOS pod názvem Arachne, zveřejněný zpočátku jako shareware, v závěru vývoje pak i jako free software. V souvislosti s tímto projektem na konci 90. let 20. století několikrát krátce pracoval v zahraničí. Po roce 2000 se zaměřuje převážně na vývoj serverového software pod OS Linux a snažil se o vývoj síťových nástrojů s otevřeným zdrojovým kódem. V letech 2007-2009 pracoval jako Python/SQL developer pro bulvární videoserver Stream.cz

Od roku 2002 se podílel na projektu převážně bezdrátových sousedských sítí CZFree.Net, mimo jiné tím, že provozoval jednu z prvních tzv. internetových bran v této síti a financováním vývoje a malovýroby infračervených bezdrátových optických pojítek (FSO). V současné době je spolumajitelem telekomunikační firmy SPOJE.NET s.r.o., která provozuje a dále rozvíjí sousedské sítě v oblasti Prahy 6 a 7 a představuje alternativu k nabídce připojení k Internetu prostřednictvím velkých operátorů. Firma SPOJE.NET mj. sponzorovala internetové připojení pražského hackerspace Brmlab v prostorách bývalých Dopravních podniků.

Z realizovaných projektů firmy SPOJE.NET stojí za povšimnutí projekt využití odpadního tepla datacentra umístěného v suterénu bytového domu pro ohřev vody pro cca 15 domácností prostřednictvím tepelného čerpadla. Tento projekt byl realizován bez dotací veřejným sektorem, pouze za využití soukromých prostředků a ukázal se jako ekonomicky udržitelný.

Upravit
Zájmy
Nezávislý publicista, v letech 2002-2015 provozoval e-zine TečkaCZ, včetně programování publikačního systému a autorství většiny článků (toho času mimo provoz). Muzikant - hráč na elektrickou kytaru, člen kapely Skřehule, která fungovala v letech cca 1995-2007. Aktivní na sociálních sítích a diskuzních fórech (Twitter, Google+, NYX) - účet v síti Facebook mu byl bez udání důvodu zrušen v roce 2010. Nevzdává se myšlenky na vývoj vlastního systému pro pro provoz decentralizované sociální sítě a online publikování.

Fanoušek kosmického výzkumu, cyklista, snowboardista… a hlavně nezávislý cestovatel - bez asistence cestovní kanceláře procestoval kromě většiny evropských zemí také např. USA, Indii, Thajsko, Srí Lanku, Laos a Barmu. V roce 2015 se zúčastnil na stroji vlastní konstrukce mezinárodního cestovatelského závodu solárních kol Sun Trip (na trase v délce cca 6000 km, která vedla zejména přes většinu zemí Balkánu a Turecko).

Vývoj stavbu a provoz dálkových solárních a nákladních elektrokol by časem rád přesunul z roviny koníčka do roviny seriózního podnikatelského záměru (např. v oblasti městské logistiky či cestovního ruchu).

Upravit
Politické aktivity
Politicky aktivní je od konce 9. let 20. století, kdy byl zakladatelem portálu Legalizace.cz, specializovaného na problematiku dekriminalizace (legalizace) všech možných forem využití konopí, včetně lékařského a rekreačního. V roce 2002 se podílel na tvorbě programu Strany zelených a jako nezávislý za ní kandidoval do Parlamentu ČR. Členem Pirátské strany je od jejího vzniku v roce 2009, v letech 2010, 2013 a 2017 za Piráty kandidoval do Parlamentu ČR. V letech 2009 - 2010 byl místopředsedou Krajského sdružení Praha, později byl řadu let členem Republikového výboru, nominovaným za Celostátní fórum. V současné době je členem místního sdružení Pirátů na Praze 6.
