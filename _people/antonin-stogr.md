---
uid: antonin.stogr
name: Antonín Štogr
fullname: Antonín Štogr
mail: antonin.stogr@pirati.cz
category: mp
img: people/antonin-stogr.jpg
description: 2. místopředseda místního sdružení, pracovník chráněného pivovaru, organizátor kulturních akcí
ordp6: 3
ordkan: 15
---
Antonín Štogr (* 8. června 1985) je člen Pirátské strany a od března 2019 i místopředsedou MS Praha 6. Narodil do disidentské rodiny žijící na Praze 6 u “Kulaťáku”, v jehož okolí vyrůstal a žije celý život. Dřív než na základní školu nastoupil do skautského oddílu u Hradčanské. Tyto dvě skutečnosti ho formovaly ve vztahu nejen k přírodě, ale také ke společnosti a svobodě. O politiku se zajímá od rané dospělosti.

Dlouhé roky pracoval jako IT technik a prodejce se zaměřením na produkty firmy Apple a ve volném čase pomáhal s obnovou pivovaru v Chříči, z kterého se stalo živoucí místo a zároveň funguje jako sociální podnik. Toto se mu stalo osudným a v březnu 2020 nastoupil v tu nejlepší chvíli jako obchodní zástupce pivovaru s cílem rozšířit prodej do dalších podniků, které byly ale po 14 dnech uzavřeny kvůli koroňáku. Nezbývalo, než veškerou snahu napřít do udržení pivovaru nad vodou, což se díky kompletní reorganizaci práce a rozvážce piva až domů podařilo. 

Ve volném čase i nadále s přáteli oživují na Chříči české zvyky (masopust, pouť, zpěv rorátů…), pořádají multižánrový festival a provozují Muzeum každodennosti. Druhou jeho srdeční záležitostí je jedinečný festival Povaleč na Karlovarsku, na jehož organizaci se několik let podílí. V neposlední řadě si oblíbil bezkontaktní sport tchoukball. Se spoluhráči za sebou mají pořádání několika mezinárodních turnajů v Praze a ukázky na různých školách i v rámci festivalu na Ladronce.

Zajímá se o čistotu veřejného prostoru, protože stejně jako chce mít člověk hezky zařízený obývák a vytřené podlahy, chce ze svého domu vycházet na ulici, která je krásná - hezky vybavená a čistá. Druhou nejpalčivější oblastí, kterou dlouhodobě sleduje, jsou pronájmy a bytová politika městské části. Na Praze 6 je členem bytové a dislokační (nebytové) komise. Za cíl si stanovil, aby se na Praze 6 začalo v rámci nakládání s obecními byty hovořit i o možnosti vytvoření pravidel pro startovací byty, které fungují na některých jiných městských částech. 
